<!DOCTYPE html><html lang="en"><head><meta charset="utf-8"><link rel="stylesheet" href="css/style.css"><link href="http://fonts.googleapis.com/css?family=Abel|Karla" rel="stylesheet" type="text/css"><title>Helsingin Erä-Leijonat ry</title></head><body><header><a href="/"><img id="logo" src="eraleijonat-logo.png" alt="Helsingin Erä-Leijonien logo"></a><h1>Helsingin Erä-Leijonat ry</h1><p id="alt">Pukinmäkeläistä partiotoimintaa vuodesta 1993.</p></header><nav><ul><li class="inactive"><a href="/index.html">Etusivu</a></li><li class="active"><a href="/mita_partio_on.html">Partioaate</a></li><li class="inactive"><a href="/lippukunta.html">Lippukunta</a></li><li class="inactive"><a href="/jaseneksi.html">Jäsenhakemus</a></li><li class="inactive"><a href="/yhteystiedot.html">Yhteystiedot</a></li></ul></nav><section id="header"><img src="header.jpg"></section><article><h2 id="mit-partio-on-">Mitä partio on?</h2>
<p>Partio on lapsille ja nuorille suunnattu, omatoimiseen pienryhmätoimintaan panostava harrastus, jota ohjaavat vapaaehtoiset aikuiset. Meitä partiolaisia on Suomessa noin 60 000, ja koko maailmassa meitä on noin 41 miljoonaa. Partiotoiminnan perusyksikkö on lippukunta (paikallisyhdistys), joita on Suomessa noin 850.</p>
<h3 id="perinteiset-partiotaidot">Perinteiset partiotaidot</h3>
<p>Partiolainen tunnetaan perinteisesti luonnossa liikkumisen taidoistaan. Myös 2010-luvulla partiossa suunnistetaan, tehdään solmuja, sytytetään nuotioita ja annetaan ensiapua.</p>
<h3 id="henkiset-taidot">Henkiset taidot</h3>
<p>Suomen Partiolaiset ry:n viestinnän iskulause on, että partiotoiminta on vastavoima ”Miks mun pitäis” ja ”Ei kuulu mulle” -asenteille. Partio-ohjelman tavoitteena on auttaa ihmisiä kasvamaan yhteiskuntansa aktiivisiksi jäseniksi, jotka arvostavat itseään ja muita ihmisiä. Partiossa opitaan itsensä ja muiden johtamista.</p>
<h2 id="partio-ohjelma">Partio-ohjelma</h2>
<p>Partiotoimintaa suunnitellaan Suomen partiolaisten partio-ohjelman perusteella. Partio-ohjelma on jaettu viiteen eri ikäkauteen: sudenpennut (7–9 v.), seikkailijat (10–12 v.), tarpojat (12–15 v.), samoajat (15–17 v.) ja vaeltajat (18–22 v.). Kullakin ikäkaudella on omat nousujohteiset tavoitteensa ja aktiviteettinsa.</p>
<h3 id="avoimuus-ja-riippumattomuus">Avoimuus ja riippumattomuus</h3>
<p>Partio on kaikille avointa ja puoluepoliittisesti sitoutumatonta toimintaa. Partio ei kristillisistä juuristaan huolimatta ole myöskään varsinaisesti uskonnollista, vaikka monissa maissa suhde partion ja paikallisten uskonnollisten yhteisöjen välillä onkin vahva. Suomessakin seurakunnat ovat usein lähilippukuntiensa tärkeimpiä tukijoita.</p>
<h2 id="mukaan-toimintaan-">Mukaan toimintaan!</h2>
<h3 id="kuinka-liityn-">Kuinka liityn?</h3>
<p><a href="/jaseneksi.html">Täytä jäsenhakemus</a> tai tule kololle kokousten aikaan katsomaan ja kyselemään.</p>
<h3 id="mink-ik-isen-voi-tulla-mukaan-">Minkä ikäisenä voi tulla mukaan?</h3>
<p>Partion voi aloittaa aikaisintaan seitsemänvuotiaana tai koulun alkaessa. Myöhemmin liittyvät alle 22-vuotiaat pääsevät mukaan oman ikäkautensa ryhmään. Yli 22-vuotiaille ei varsinaisesti järjestetä ohjattua viikottaista partiotoimintaa, vaan he toimivat omatoimisissa johtamistehtävissä.</p>
<p>Partioon voi silti liittyä myös aikuisena, ja tätä varten on tarjolla tukea esim. kurssien muodossa. Ota rohkeasti yhteyttä!</p>
<h3 id="mit-se-maksaa-">Mitä se maksaa?</h3>
<p>Lähtökohtana on, että jokaisella olisi varaa olla mukana toiminnassa. Partion kustannukset koostuvat lähinnä vuosittaisesta Suomen Partiolaisten jäsenmaksusta, mahdollisesta lippukunnan jäsenmaksusta (kerätty joinain vuosina) ja yksittäisten tapahtumien (retket, leirit, partiotaitokilpailut yms.) pienistä osallistumismaksuista. Retkeilyvarusteet ovat usein uusina hintavia, mutta monia tarvikkeita voi lainata kaverilta tai sukulaiselta tai hankkia käytettynä.</p>
<p>Vuonna 2011 Suomen Partiolaisten ja lippukuntamme jäsenmaksu oli yhteensä 64 euroa. SP:n jäsenyyteen sisältyy mm. partiovakuutus, Partio-lehti ja kiinteä alennus partiokauppojen tuotteista (ei partiotuotteet).</p>
</article><footer><div id="left"><span>Aina valmiina!</span></div><div id="right"><img id="wosmwagggs" src="wosmwagggs100.png" alt="Partiolaisten maailmanjärjestöt WOSM ja WAGGGS"></div></footer><!-- Keep Heroku emailer awake.--><script type="text/javascript">var xhr = new XMLHttpRequest();
xhr.open("POST", "http://eraleijonat-emailer.herokuapp.com/ping", true);
xhr.setRequestHeader("Content-type", "application/json; charset=utf-8");
xhr.send();</script></body></html>