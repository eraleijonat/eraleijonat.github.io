---
title:    troop
template: index.jade
---

## Helsingin Erä-Leijonat ry

Lippukuntamme **Helsingin Erä-Leijonat** (lyhenne **HEL**) on suomalaisen partiotoiminnan yli satavuotiseen historiaan nähden verrattain nuori. Yhdistyksemme on perustettu vuonna 1993, ja sillä on tällä hetkellä noin viisikymmentä jäsentä. Olemme moderni yhteislippukunta eli emme profiloidu tyttö- tai poikalippukunnaksi, toisin kuin monet vanhemmat lippukunnat.

Teemme yhteistyötä muiden lähialueiden lippukuntien kanssa. Viime aikoina olemme touhunneet paljon esimerkiksi [Sinivuoren soihtujen](http://sinivuorentytot.partio.net/) (Malmi) ja [Aarnivalkeiden](http://www.aarnivalkeat.fi/) (Pihlajamäki ja Jakomäki) kanssa.

### Jäsenyydet kattojärjestöissä

Helsingin Erä-Leijonat (HEL) kuuluu [Pääkaupunkiseudun partiolaisiin (PäPa)](www.papa.partio.fi), joka kuuluu [Suomen partiolaisiin (SP)](http://www.partio.fi/), joka kuuluu partiolaisten kansainvälisiin maailmanjärjestöihin [World Organization of the Scout Movementiin (WOSM)](http://www.scout.org/) ja [World Association of Girl Guides and Girl Scoutsiin (WAGGGS)](http://www.wagggs.org/).